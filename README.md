MetropAccess-Digiroad - ArcGIS 10.1
================================

Olemme kehittäneet menetelmän, jolla Digiroad-aineiston nopeusrajoituksiin perustuvia ajoaikoja voi muokata yksinkertaisesti vastaamaan paremmin pääkaupunkiseudun todellisia henkilöautojen ajoaikoja eri tieosuuksilla. Työ pohjautuu pääkaupunkiseudulla tehtyihin kelluvan auton mittauksiin (lähteenä Helsingin kaupunkisuunnitteluvirasto ja HSL), joista mahdollisimman todenmukaiset ajonopeudet eri vuorokaudenaikoina on johdettu luomalla tieluokkakohtaisia risteyshidastuvuuksia.  Lisäksi matka-aikalaskennat huomioivat pysäköintiin kuluvan ajan. 

Tarkemman menetelmäkuvauksen voi lukea Timo Jaakkolan Pro -gradu työstä:
Jaakkola, T. (2013). Paikkatietopohjainen menetelmä autoilun ajoaikojen ja kokonaismatka-aikojen mallintamiseen – esimerkkinä pääkaupunkiseutu. Pro gradu -tutkielma. Helsingin yliopisto. Geotieteiden ja maantieteen laitos.

Työn tulokset ovat vapaasti käytettävissä itse hankitun Digiroad-aineiston kanssa tai valmiiksi lasketun MetropAccess-Digiroad aineiston kanssa, joka on vapaasti ladattavissa hankkeemme data osiosta.

Työkalut sisältävät:
================================

1) MetropAccess-Digiroad-työkalun (Pythonilla toteutettu Toolbox, ArcGIS -käyttäjille).  Työkalua voit hyödyntää oman Digiroad-aineistosi muokkaukseen ja nähdä skriptissä työn eri vaiheet. Työkalulla automatisoidaan risteyshidastuvuuksien laskenta Digiroadin ominaisuustietoihin.

2) Dokumentaation ja lisenssitiedot

Viittauskäytännöt
================================

Jos käytät MetropAccess-Digiroad-aineistoa tai tarjoamiamme työkaluja, toivomme, että viittaat laskennan pohjalla olevaan työhön hyvän julkaisutavan mukaisesti.

Voit viitata työhömme näin:

MetropAccess (2014). Saavutettavuuslaskentaa autoilijan näkökulmasta: MetropAccess-Digiroad. Helsingin yliopisto, Geotieteiden ja maantieteen laitos. http://blogs.helsinki.fi/saavutettavuus/tyokaluja/metropaccess-digiroad/

Jos haluat kirjallisuusviitteen:

Jaakkola et al. (2014).  MetropAccess-Digiroad. Teoksessa Toivonen et al. (toim.) (2014). MetropAccess: Helsingin metropolialueen moniulotteista saavutettavuutta tutkimassa. Helsingin yliopiston Geotieteiden ja maantieteen laitoksen julkaisuja C8, in press.

Tarkistathan ajantasaiset viittausohjeet tältä sivulta ennen työsi julkaisua.


Työkalujen lisensointi
================================

Kaikki MetropAccess-Digiroad-työkalupakin tuotteet on lisensoitu GNU General Public (v3) -lisenssillä, joka sallii työkalujen muuntelun ja jatkokehittämisen (myös kaupallisesti), kunhan uudet tuotokset lisensoidaan samoin ehdoin.

Esimerkkejä MetropAccess-Digiroadin käytöstä julkaisuissa
================================

Toivonen, T., M. Salonen, H. Tenkanen, P. Saarsalmi & J. Järvi (2014)

Salonen, M., Toivonen, T. & Vaattovaara, M. (2012). Arkiliikkumisen vaihtoehdoista monikeskuksistuvassa metropolissa: Kaksi näkökulmaa palvelujen saavutettavuuteen pääkaupunkiseudulla. Yhdyskuntasuunnittelu 3/2012.

